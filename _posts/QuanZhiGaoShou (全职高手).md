---
layout: post
title: Anime
---
# แนะนำอนิเมะ
## Quan Zhi Gao Shou (全职高手)
![Quan1](https://i2.kknews.cc/large/1c610005b121b1747185)
## The King’s Avatar หรือ Quan Zhi Gao Shou (全职高手) เป็นอีกหนึ่งอนิเมะ ที่เผยแพร่ในช่วง Spring Season ที่ผ่านมาโดยมีความยาวทั้งหมด 12 ตอนด้วยกัน (จบแล้ว) ซึ่งเนื้อหานั้นเป็นเรื่องราวการดำเนินเรื่องของตัวเอกที่มีชื่อว่า เยี่ยซิว ซึ่งเป็น Pro Player ของเกมที่มีชื่อว่า Glory ซึ่งเป็นแนว MMORPG แนว E-Sports ที่กำลังโด่งดังที่สุดในประเทศขณะนั้น ซึ่งเขาผู้ซึ่งเป็นผู้เล่นที่ขนามนามว่าเป็น "เทพเจ้าของเกม" กำลังถูกสมาคมของตัวเองกดดันทำให้ต้องลาออกจากทีมอันเนื่องมาจากผลงานที่ตกต่ำลงพร้อมทั้งสูญเสียทุกอย่างจนต้องโต๋เต๋ไปเป็นพนักงานร้านอินเตอร์เน็ตคาเฟ่แห่งหนึ่ง
##   ภายในเรื่องนั้นตัวละครจะไม่ได้เข้าไปในเกมเหมือนเรื่อง Sword Art Online เพราะผู้เล่นจำเป็นต้องเล่นเกมผ่านเครื่องคอมพิวเตอร์ ซึ่งเราจะได้เห็นการรัวคีย์บอร์ด, การขยับเมาส์เพื่อควบคุมตัวละครที่เป็นการเล่นเกมจริงๆ รวมไปถึงการหักเหลี่ยมเฉือนคมภายในเกม รวมไปถึงชั้นเชิงต่างๆ ในวงการเกมไม่ว่าจะเป็นทั้งดัก PK, ยกพวกรุม, Last Boss และอีกสารพัด ซึ่งตัวอนิเมะนั้นได้ทางบริษัทเกมยักษ์ใหญ่อย่าง Tencent Animation เป็นหัวเรือใหญ่ทำให้คุณภาพของอนิเมะนั้นไม่ได้น้อยหน้าฟากญี่ปุ่นแต่อย่างใด แถมยังดูดีกว่าอนิเมะเผางานบางเรื่องด้วยซ้ำ แม้ว่าดีไซน์ตัวละครจะออกไปแนวการ์ตูนผู้หญิง แต่ว่าฉากต่อสู้ในเกมของเรื่องนั้นทำเอาคอการ์ตูนต่อสู้ต้องตะลึงกับคุณภาพที่เหนือความคาดหมายไปอย่างมาก ไม่ว่าจะเป็นการผสม 2D และ 3D ที่ลงตัว รวมไปถึงเนื้อหาของเรื่องราวที่จะทำให้เห็นถึงการต่อสู้เพื่อเอาตัวรวดของเหล่าทีมต่างๆ ในรูปแบบของสมาคมต่างๆ ที่แย่งชื่อเสียงกันในเกมเพื่อชิงความเป็นที่หนึ่งของวงการ E-Sports และวินัยที่ดีของนักกีฬาที่ควรหมั่นฝึกฝน และเข้าใจตัวเกมให้ดีเพื่อพัฒนาเป็นผู้เล่นระดับสูงอีกด้วย
